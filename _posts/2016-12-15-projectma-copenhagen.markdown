---
layout: post
title:  "Digital Projektleder"
underTitle:  "København | Fuld tid"
date:   2016-12-15 09:26:12 +0100
categories: career
---

## Digital Projektleder

Vi søger en Digital Projektleder, som har en passion for at skabe og ønsket om at indgå som en aktiv spiller i et stærkt team af udviklere og kreative. Vi holder til på Frederiksberg og vil elske at få netop dig med ombord i vores 15 mands team.

## Hvorfor netop dig?

Du får lov til at skabe, forme og være en drivende kraft i vores projekter. Som projektleder har du det overordnede ansvar for kommunikation til kunder i eksekveringsfasen, arbejde tæt med teamet og sikre at vi gør en forskel. Du har erfaring med udviklingsprojekter og har tidligere prioriteret userstories i en backlog, deltaget i daglige stand-ups med udviklingsteamet og naturligvis holdt styr på estimater, forbrugt tid og deadlines.
<br />
Hos Abtion vil du lede projekter hvor vi udvikler mobile apps, desktop applikationer og IOT. Netop IOT er et af vores vækstområder, og vi kan tilbyde dig at være med helst forrest på "bølgen", der hvor de allernyeste teknologier afprøves og det er nyt land vi betræder hver gang vi laver et projekt.

## Hvem er du?

- Tidligere erfaring med projektledelse, gerne teknisk funderet i enten bureau eller konsulenthus
- Du kender til grænsefladerne imellem tekniske platforme, og forstår bl.a. hvad et API er og har af betydning for det konkrete projekt.
- Du er en stærk kommunikatør, det er dig der forstår at kommunikere til kunder, forstår at tænke forretningen ind i løsningen og sikre at projekterne kommer i mål.
- Du forstår ”sense of urgency”, men samtidig balancerer du en presset situation med den nødvendige ro. Det er dig der holder hovedet koldt og får prioriteret hvad der er vigtigst lige nu.
- Du har en passion for at skabe og for at de løsninger vi laver er de bedste i markedet. 
- Du er måske ikke kreativ af natur, men du forstår vigtigheden af et godt produktdesign, hvor UX, koncept og digital design går op i en højere enhed sammen med udviklerne.
- Du har en naturlig interesse for tekniske løsninger, kender til sprintplanning og forstår hvordan et digitalt værktøj udformes for, at skabe forretning for vores kunder, og derigennem naturligvis være en succes i hænderne på slutbrugeren.


<div class="splitter"></div>

## Hvad er dit ansvar?

Du elsker projekter og du tager naturligt ansvar og forstår, at nok er du en del af teamet, men det er også dig der sikrer projektet kommer i gang og ligeledes bliver færdigt.

- Du har ansvaret for vores fælles projekter, hvor du fungerer som bindeled mellem udviklere, kreative og kunden

- Din kommunikation med kunden er altafgørende for et godt samarbejde. Du forstår at en stor del af et succesfuldt projekt i høj grad afhænger af forventningsafstemning både før, under og efter projektleverance.

- Du rådgiver kunder om, hvilke løsninger, der bedst vil imødekomme deres og slutbrugernes behov.

- Beslutningskyndig når det kommer til, hvad der giver mest værdi for kunden og slutbrugerne.

## Dine ansættelsesvilkår

Arbejdssted i København, Frederiksberg C, hvor du får løn efter kvalifikationer. 
Vi har travlt og brug for dig - derfor ønskes stillingen besat hurtigst muligt.
Vi afholder samtaler løbende, skriv eller ring med det samme
Kontakt: Mads Hofman Hansen, COO – [mhh@abtion.com](mailto:mhh@abtion.com) / [27282884](tel:004527282884).

## Hvem er Abtion?

Vi er et cutting-edge digitalt bureau, som med 15 mand sikrer fede løsninger for vores kunder. Vi er drevet af lysten til at skabe og gøre en forskel. Vi ønsker ikke at være endnu et webbureau, vi udfordrer formen og går gerne lidt længere for at lave den teknisk bedste løsning, hvor slutbrugerproduktet er gennemtænkt, intuitivt og skaber forretning for vores kunder.
Vi er en flok af eksperter, som hver og en giver alt hvad vi har. Vi nyder at tage på arbejde, det er her vi former spændende projekter sammen, nørder, designer, afmystificerer seneste artikler fra TechCrunch og Muzli sammen.
